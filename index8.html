<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">

<head>
  <title></title>
  <meta http-equiv="Content-Type" content="text/html; charset=iso-8859-1" />
  <link rel="stylesheet" type="text/css" media="screen" href="style.css" />
</head>

<body>
  <div id="container">
    <div id="header">
      <h1></h1>
    </div>
    <div id="sideheader"></div>
    <div id="left_column">
      <div class="left_column_boxes">
        <h4>Navigation</h4>
        <div id="navcontainer">
          <ul id="navlist">
            <li id="active"><a href="./index.html" id="current">Home</a></li>
            <li><a href="./index2.html">Next</a></li>
            <li><a href="./index3.html">Next</a></li>
            <li><a href="./index.4.html">Next </a></li>
            <li><a href="./index5.html">Next </a></li>
            <li><a href="./index6.html">Next</a></li>
            <li><a href="./index7.html">Next </a></li>
            <li><a href="./index8.html">Next </a></li>
            <li><a href="./index9.html">Next </a></li>
            <li><a href="./index10.html">Next </a></li>
            <li><a href="./index11.html">Next</a></li>
          </ul>
        </div>
      </div>

    </div>
    <div id="content">
      <h3></h3>

      <p>
        Normal holatda shivirlab aytilgan so‘zlarni tekshiriluvchi 5-6 m masofadan aniq eshita oladi. Tekshirish o‘ng va
        chap quloqda alohida-alohida o‘tkaziladi. Bir quloq tekshirilayotganda, ikkinchi quloq mahkam berkitilgan
        bo‘lishi va bemor tekshiruvchi tomonga qulog‘ini tutib, o‘zi esa qarab turmasligi kerak. Kamerton yordamida
        Veber, Rinne va Shvabax tajribalari o‘tkaziladi. Veber tajribasi yordamida quloqning suyaklar orqali tovush
        qabul qilish qobiliyati aniqlanadi. Buning uchun tebrantirilgan kamerton oyoqchasini bosh suyagining tepa
        qismiga qo‘yiladi. Normal holatda har ikki tomondagi suyaklarning tovush o‘tkazish qobiliyati bir xil
        bo‘lganligi sababli, kamerton tovushi har ikki tomonda ham baravar eshitiladi. Bunga Veber tajribasining
        lateralizatsiya qilinmasligi deyiladi. Agarda eshituv nervi bir tomonda zararlangan bo‘lsa, Veber tajribasida
        kamerton tovushi sog‘lom quloqda aniqroq eshitiladi, ya’ni ikkinchi quloqqa lateralizatsiya qilinadi. Rinne
        tajribasi tovushning havo va suyaklar orqali o‘tishini solishtirib tekshirishga asosolangandir. Buning uchun
        tebratilgan kamertonni processus mastoideus ga qo‘yiladi. Tovushning suyak orqali eshitilishi tugagandan keyin,
        shu kamertonni quloqqa yaqinlashtiradi. Normal holatda tekshiriluvchi tovushni suyak orqali eshitmay qolgandan
        keyin havo orqali eshitaveradi. Bu Rinnening ijobiy tajribasi deyiladi. Agar o‘rta quloq zararlangan bo‘lsa,
        bemor tovushni havo orqali eshita olmaydi. Buni esa Rinnening salbiy tajribasi deyiladi. Shvabax tajribasi
        yordamida tovushning suyak orqali o‘tish darajasi aniqlanadi. Buning uchun tebratilgan kamertonni avval
        bemorning processus mastoideus ga qo‘yiladi. Kamertonning vibratsiyasi eshitmay qolishi bilanoq tekshiruvchi
        vrach kamertonni o‘zining processus mastoideus ga qo‘yadi. Agar vrach kamerton vibratsiyasini bemordan keyin ham
        eshitaversa, bu ham tekshiriluvchidan suyak orqali tovush o‘tkazish qisqarganligini ko‘rsatadi. Bunday holda
        suyak orqali tovush o‘tkazishning necha sekundga qisqarganini aniqlash kerak. Tovush o‘tkazishning qisqarishiga
        ko‘pincha nervus cochlearis ning zararlanishi sabab bo‘ladi. VIII juft nervning chaqaloq va yosh bolalarda
        tekshirish vaqtida har xil shiqillaydigan o‘yinchoqlarni tovushiga bergan reaksiyasiga qarab xulosa qilinadi.
        Bolalar tovush kelgan tomonga qarab boshini buradilar. Eshituv nervi zararlansa, quloq og‘irroq bo‘lishi yoki
        kar bo‘lib qolishi mumkin. Yaxshi eshitmaslikka gipoakuziya, kar bo‘lib qolishga anakuziya yoki surditlas
        deyiladi. Patologik jarayon ta’sirida eshituv markazi zararlansa, quloqda har xil tovushlar, g‘uvillash,
        chiyillash va boshqa shu kabi subyektiv sezgilar paydo bo‘ladi. Vestibulyar nervini tekshirish uchun avval bemor
        shikoyatlari so‘raladi. (Bosh aylanishi, ko‘ngil aynashi va qusish hollari). So‘ng Romberg holatida va Barani
        kreslosida va kalorimetrik sinovlar orqali tekshirib ko‘riladi. Vestibulyar nervning zararlanishi bemorda bosh
        aylanishi, ko‘ngil aynash, qusish, nistagm va ataksiya singari holatlarning vujudga kelishi bilan
        harakterlanadi. Ichki quloq labirint qismining zararlanishi ham yuqoridagi kabi hurujlarni keltirib chiqaradi.
        Bunday paytda labirint huruji yoki Mener sindromi yuz beradi, kasallik alomatlari og‘irroq o‘tadi va har xil
        vegetativ o‘zgarishlar bilan kechadi. Nistagm – ko‘z olmalarining ritmik ravishda qimirlab turishidir.
        Ko‘pincha, yon tomonlarga qaraganda gorizontal nistagm paydo bo‘ladi. Agar nistagm yuqoriga qaraganda paydo
        bo‘lsa, vertikal nistagm deyiladi. Patologik jarayon natijasida vestibulyar nerv ta’sirlansa, shu kasallangan
        tomonga qaraganda nistagm sodir bo‘ladi. Basharti vestibulyar nervning faoliyati pasaygan bo‘lsa, qarama qarshi
        tomonga qaraganda nistagm paydo bo‘ladi. Vestibulyar ataksiya. Vestibulyar nerv muvozanatni saqlab turishda
        ishtirok etadi. U ta’sirlansa yoki faoliyati pasaysa kishining muvozanat saqlashi qiyinlashadi, natijada
        ataksiya paydo bo‘ladi. Bemor zararlangan vestibulyar apparat tomonga gandiraklab yuradi va ijobiy Romberg
        belgisi kelib chiqadi.
      </p>


    </div>

    <div id="footer"></div>
  </div>
</body>

</html>