<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">

<head>
  <title></title>
  <meta http-equiv="Content-Type" content="text/html; charset=iso-8859-1" />
  <link rel="stylesheet" type="text/css" media="screen" href="style.css" />
</head>

<body>
  <div id="container">
    <div id="header">
      <h1></h1>
    </div>
    <div id="sideheader"></div>
    <div id="left_column">
      <div class="left_column_boxes">
        <h4>Navigation</h4>
        <div id="navcontainer">
          <ul id="navlist">
            <li id="active"><a href="./index.html" id="current">Home</a></li>
            <li><a href="./index2.html">Next</a></li>
            <li><a href="./index3.html">Next</a></li>
            <li><a href="./index.4.html">Next </a></li>
            <li><a href="./index5.html">Next </a></li>
            <li><a href="./index6.html">Next</a></li>
            <li><a href="./index7.html">Next </a></li>
            <li><a href="./index8.html">Next </a></li>
            <li><a href="./index9.html">Next </a></li>
            <li><a href="./index10.html">Next </a></li>
            <li><a href="./index11.html">Next</a></li>
          </ul>
        </div>
      </div>

    </div>
    <div id="content">
      <h3></h3>
      <p>Ba’zi bir kasalliklarda (meningit, qoqshol) natijasida uch shoxli nervning harakatlantiruvchi qismi
        ta’sirlansa, chaynov mushaklarini tonik qisqarishi (trizm) ro‘y beradi.

        VII JUFT YUZ NERVI–n. facialis. Tuzilishi, vazifasi, tekshirish usuli, zararlanishi. Yuz nervi parasimpatik va
        ta’m bilish tolalari bo‘lgan oraliq nerv bilan birga yo‘naladi. Shuning uchun yuz nervi aralash nervlar qatoriga
        kiradi. 54-rasm. Yuz nervi. 1. Katta tosh nervi 2. Chuqur tosh nervi 3. Qanotsimon kanal nervi 4. Quloq tuguni
        5. Qanot-tanglay tuguni 6. Tizzasimon tugun 7. Yuz nervi 8. Yuz nervining harakat tolasi 9. Oraliq nerv 10. Yuz
        nervini harakat o‘zagi 11. Yuqori so‘lak o‘zagi 12. Ta’m bilish o‘zagi 13. Jag‘ osti tuguni 14. Nogo‘ra parda
        tori 15. Uyqu-nog‘ora nervi 16. Nog‘ora nervi 17. Orqa quloq suprasi nervi

        Yuz nervining harakatlantiruvchi qismi 2 ta neyrondan iborat. Birinchi markaziy neyron markaz oldi pushtaning
        pastki qismidan boshlanib, uning aksonlari po‘stloq-o‘zak yo‘lini hosil qiladi. Bu po‘stloq-o‘zak yo‘li ichki
        kapsulaning tizzasidan, miya oyoqlarining asosidan o‘tib, qisman kesishma hosil qiladi va Varoliy ko‘prigining
        kamroq qismida joylashgan yuz nervining harakat o‘zagida tugaydi. Yuz nervining o‘zagi yuqori va pastki
        qismlaridan iborat. Kesishma hosil qilgan po‘stloq-o‘zak yo‘li qarama-qarshi tomondagi yuqori va pastki
        o‘zaklarda tugaydi, kesishma hosil qilmagan qismi esa o‘z tomonidagi yuqori o‘zakda tugaydi. Shunday qilib, yuz
        nervi o‘zagining yuqorigi qismi 2 tomondagi bosh miyaning markaz oldi pushtasi bilan pastki qismi esa faqat
        qarama-qarshi markaz oldi pushta bilan bog‘lanadi. Yuz nervining II periferik neyroni harakatlantiruvchi
        o‘zakning yuqori va pastki qismlaridan boshlanib, orqa tomonga yo‘naladi va uzoqlashtiruvchi nervning o‘zagini
        aylanib o‘tadi. Ana shu II neyronni aylanib o‘tgan qismini ichki tizza deyiladi. Keyin yuz nervi pastga tushib,
        ko‘prik-miyacha burchagidan tashqariga chiqadi va chakka suyagi piramidasining ichki eshituv yo‘li orqali yuz
        nervi kanaliga (canalis n.facialis) kiradi. Bu kanalning boshlanish joyida yuz nervi tashqi tizzani hosil
        qiladi. Kanalning ichida yuz nervidan nog‘ora pardani taranglovchi mushakka (m.stapedius) boradigan tola
        ajraladi. Yuz nervining asosiy qismi kanaldan o‘tib, foramen stylomastoideum orqali tashqariga chiqadi. So‘ngra
        quloq oldi bezi ichidan o‘tib, bir necha tarmoqlarga bo‘linib «katta g‘oz» panjasini hosil qiladi. «G‘oz
        panjasi» ning oxirgi tolalari yuqori va pastki qismlarga bo‘linadi va barcha mimika mushaklarini, shuningdek
        m.digastricus ning orqa qorinchasini m.stylohyoideus, m.stapedius, m.platisma innervatsiya qiladi. Yuqorigi
        o‘zakdan keluvchi tolalar yuqorigi, pastki o‘zakdan keluvchi tolalar esa pastki mimika mushaklarni innervatsiya
        qiladi. Shunday qilib yuqori mimika mushaklar 2 tomonlama, pastki mimika mushaklar bir, ya’ni qarama-qarshi bosh
        miya yarimshari bilan bog‘langandir. Yuz nervining ta’m biluvchi tolalarining hujayralari yuz nervi kanalining
        tashqi tizza qismida yotuvchi ganglion geniculi da joylashadi. Bu hujayraning periferik tolalari uch shoxli
        nervning uchinchi shoxi – n.mandibularis bilan qo‘shilib, tilning oldingi 2/3 qismini innervatsiya qiladi.
        Ganglion geniculi ning aksonlari esa oraliq nervni (n.intermedius) hosil qiladi va ko‘prik-miyacha burchagidan
        uzunchoq miyaga kirib, yakka tutam o‘zagida (nucl.tractus solitarii) tugaydi. Yuz nervining sekretor
        tolalarining hujayralari yuz nervi o‘zagining orqa tomonida joylashgan nucl. salivatorius superior da yotadi.
        Uning aksonlari oraliq nerv tarkibida yuz nervining kanaliga kiradi. Yuz nervining foramen stylomastoideum dan
        chiqish oldida undan sekretor tolalari ajraladi. Bu tolalar nog‘ora tori (chorda tympani) tarkibida til nerviga
        qo‘shiladi va so‘lak bezlarini innervatsiya qiladi. Yuz nervining tashqi tizzasi tarkibida sekretor tolalarini
        tutgan katta tosh nervi (n.petrosus major) yuz nervi kanalidan chiqib, ko‘z yoshi bezini innervatsiya qiladi.
      </p>

    </div>

    <div id="footer"></div>
  </div>
</body>

</html>