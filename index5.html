<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">

<head>
  <title></title>
  <meta http-equiv="Content-Type" content="text/html; charset=iso-8859-1" />
  <link rel="stylesheet" type="text/css" media="screen" href="style.css" />
</head>

<body>
  <div id="container">
    <div id="header">
      <h1></h1>
    </div>
    <div id="sideheader"></div>
    <div id="left_column">
      <div class="left_column_boxes">
        <h4>Navigation</h4>
        <div id="navcontainer">
          <ul id="navlist">
            <li id="active"><a href="./index.html" id="current">Home</a></li>
            <li><a href="./index2.html">Next</a></li>
            <li><a href="./index3.html">Next</a></li>
            <li><a href="./index.4.html">Next </a></li>
            <li><a href="./index5.html">Next </a></li>
            <li><a href="./index6.html">Next</a></li>
            <li><a href="./index7.html">Next </a></li>
            <li><a href="./index8.html">Next </a></li>
            <li><a href="./index9.html">Next </a></li>
            <li><a href="./index10.html">Next </a></li>
            <li><a href="./index11.html">Next</a></li>
          </ul>
        </div>
      </div>
    </div>
    <div id="content">
      <h3></h3>
      <p>
        BOLALAR VA KATTALARDA TEKSHIRISH USULLARI Yuz nervini tekshirishga kirishishdan oldin yuz ajinlarini har ikki
        tomonda simmetrik va ko‘z yorig‘i kattaligi ikkala tomonda baravar ekanligi aniqlanadi. Keyin quyidagi
        imo-ishoraga oid ya’ni mimik tekshirishlar o‘tkaziladi: 1. Peshonani tirishtirish. 2. Qoshni chimirish. 3.
        Ko‘zni qattiq yumish. 4. Tishni ko‘rsatish. 5. Lunjga havo to‘ldirish. 6. Xushtak chalish. Normada hamma
        imo-ishora tekshirishlar yuzning ikkala tomonida simmetrik holda bajariladi. Yosh bolalar va chaqaloqlarda yuz
        nervini ovqatlanishi vaqtida, kulganida yoki yig‘laganida e’tibor bilan qarab tekshiriladi. ZARARLANISH
        BELGILARI Yuz nervining zararlanish sohasiga qarab markaziy va periferik falajlarni tafovut etiladi. Yuz
        nervining I neyroni qaysi sohada shikastlanmasin qarama qarshi tomondagi pastki mimika mushaklari markaziy
        falajga uchraydi. Yuz nervining II neyroni qaysi sohada shikastlanmasin, shikastlangan tomondagi yuqori va
        pastki mimika mushaklari periferik falajga uchraydi. Yuz nervining periferik falajida quyidagi belgilar bo‘ladi:
        yuz assimetrik holatda, kasallangan tomonda yuz ajinlari tekislanadi, ko‘z yorig‘i kattalashadi, lablar sog‘lom
        tomonga tortib ketadi, falajlangan tomonda og‘iz burchagi pastga qiyshayadi. Mimik tekshiruv o‘tkazilganda
        peshona terisida ajin paydo bo‘lmaydi, qosh tepaga ko‘tarilmaydi, qosh chimirilmaydi, ko‘z yumilmaydi
        (lagoftal’m quyon ko‘z), ko‘z yoshlanadi, og‘iz burchagi osilib qoladi, lunjga havo to‘ldirish, hushtak chalish
        mumkin bo‘lmaydi, ovqat chaynash qiyinlashadi. Shu bilan bir qatorda Bella, Negro, «kiprik», «tennis raketasi»
        belgilari ko‘riladi. Falajlangan mimika mushaklarida atrofiya kuzatiladi va elektr qo‘zg‘aluvchanlik buziladi.
        Yuz nervining falajlanganligi yoki parezi aniqlangandan keyin, patologik jarayon shu nervning qaysi sohada
        ekanligini bilishi kerak: 1). Agar yuz nervining o‘zagi shikastlansa Miyyar Gubler sinromi mavjud bo‘ladi. Bunda
        shikastlangan o‘zak tomonida mimika mushaklarini periferik falaji, qarama-qarshi tomonda esa gemisindrom yuz
        beradi. Falajlangan yuz mushaklarida fibrillyar tortish ko‘riladi. Ko‘p holda yuz nervining falajlangan tomonida
        uzoqlashtiruvchi nerv yoki uni o‘zagi zararlangan bo‘lishi mumkin. Bunda yuqorigidagi belgilarga, ichkariga
        qaragan g‘ilaylik, diplopiya belgilari qo‘shiladi. (Fovilni alterlanuvchi falaji). 2). Agar yuz nervi
        ko‘prik-miyacha burchagida shikastlangan bo‘lsa, yuz mushaklarini periferik falajiga eshituv va dahliz
        nervlarining zararlanish belgilari qo‘shiladi. Quloq yaxshi eshitmaydi, yoki kar bo‘lish, bosh aylanishi
        (vestibulyar ataksiya) mumkin. 3). Agar yuz nervi fallopiy kanalini yuqori qismida shikastlansa, mimika
        mushaklar falaji bilan bir qatorda ko‘z yoshini kamayishi yoki to‘xtashi, giperakuziya (qattiq eshitish), ta’mni
        pasayishi, og‘izni qurishi ko‘riladi. 4). Agar yuz nervi kanalda n.petrosus superfacialis major chiqqandan keyin
        shikastlansa, belgilar yuqorida qayd qilingandek bo‘ladi, faqat ko‘z yoshlanadi. 5). Agar yuz nervi kanalda
        chorda tympani ajralmasdan turib zararlansa, mimika mushaklari falaji, ko‘z yoshlanishi, ta’m bilishni susayishi
        kuzatiladi. 6). Agar yuz nervi fallopiyev kanalidan chiqish joyida zararlansa, faqat mimika mushaklari
        falajlanib, ko‘z yoshlanadi. Yuqoridagi boshqa belgilar bo‘lmaydi. VIII JUFT DAHLIZ-CHIG‘ANOQ NERVI
        (n.vestibulocohlearis). Tuzilishi, vazifasi, tekshirish usullari, zararlanishi. Bu nerv o‘ziga xos ikkita
        sezuvchi nervdan iborat. 1. Eshituv yoki chig‘anoq nervi – n. sochlearis et acusticus. 2. Vestibulyar yoki
        daxliz nervi – n. vestibularis n. cochlearis – to‘rt neyron zanjiridan tashkil topgan. Birinchi neyronning
        bipollyar hujayralari spiral tugunchada (ganglion spirale) joylashgan. Bu hujayralarning periferik tolalari
        spiral a’zoning macula acustici sidagi neu epithelium da tarmoqlanib tugallanadi. Aksonlari esa nervus
        cochlearis ni hosil qilib, n.vestibularis bilan birga ichki eshituv yo‘li orqali miya so‘g‘oni tomon yo‘naladi
        va ko‘prik-miyacha burchagidan miya ko‘prigiga kiradi. Dahliz chig‘anoq nervi. 1. Spiral tuguncha 2.
      </p>



    </div>

    <div id="footer"></div>
  </div>
</body>

</html>